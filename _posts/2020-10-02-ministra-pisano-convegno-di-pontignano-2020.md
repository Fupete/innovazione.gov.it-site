---
layout: post
lang: it
excerpt_separator: <!-- MORE -->
title: "La Ministra Pisano al Convegno di Pontignano 2020"
ref: Ministra-Pisano-Convengo-Pontignano-2020
asset: <img class="w-100" src="/assets/images/posts/2020-09-15-solidarieta-digitale-fase-2.jpg" alt="Solidarietà Digitale al servizio della scuola"/>
pinned:
categories:
  - cittadini
  - highlights
  - imprese
  - pubblica amministrazione
---

_Decision maker e influencer governativi a uno degli eventi annuali più importanti nel rapporto bilaterale tra Regno Unito e Italia._

La Ministra per l’innovazione tecnologica e la digitalizzazione Paola Pisano ha partecipato oggi al XXVII Convegno di Pontignano “Regno Unito e Italia: insieme per un futuro prospero, sicuro e sostenibile”.  

Istituito nel 1993 dal British Council e St Antony’s College Oxford, il Convegno è attualmente organizzato dall’Ambasciata britannica a Roma, dal British council e dall'Università di Siena. L’evento di quest’anno si svolge dall’1 al 3 ottobre, e si sofferma sulle tante sfide apportate dalla pandemia Covid-19. Presso la Certosa di Pontignano, poco fuori Siena, il Convegno si articola su quattro aree tematiche: i) Il futuro della nostra sicurezza; ii) Priorità per il futuro del commercio e degli investimenti Regno Unito-Italia; iii) Coronavirus e innovazione tecnologica – cogliere le opportunità e mitigare i rischi; iv) Più vicini o più lontani? Qual è l'impatto del Coronavirus sulle nostre società? E come dovremmo affrontarlo?


All’edizione di quest’anno, oltre alla Ministra Pisano numerosi esponenti dei governi di Londra e di Roma. Per l’Italia la Ministra per le pari opportunità e la famiglia, Elena Bonetti, le Vice ministre agli esteri Elisabetta Del Re e Marina Sereni ed il Sottosegretario agli esteri Manlio Di Stefano. Molti anche gli esponenti del governo britannico: il Segretario finanziario del tesoro e Ministro per le pari opportunità, Kemi Badenoch MP, il Sottosegretario per media e dati, John Whittingdale, il Sottosegretario per gli esteri e lo sviluppo internazionale Lord Goldsmith, il Sottosegretario del Ministero della salute Lord Bethell, e il Ministro per il commercio, l’energia e la strategia Industriale, Alok Sharma, responsabile anche per l’agenda britannica di COP26.

Leggi l’[intervento completo]({{ site.baseurl }}/assets/docs/Didattica_Digitale_Avviso_Manifestazione_interesse_2020_09_28.pdf){:target="_blank" rel="noopener noreferrer"}
