---
layout: post
lang: it
excerpt_separator: <!-- MORE -->
title: "Lettera delle Ministre Paola Pisano e Fabiana Dadone alle Amministrazioni centrali e locali dello Stato"
ref: lettera-pisano-dadone-amministrazioni-centrali-locali
asset: <img class="w-100" src="/assets/images/posts/2020-11-20-dadone-pisano.jpg" alt="Lettera Pisano Dadone"/>
pinned:
categories:
  - cittadini
  - highlights
  - pubblica amministrazione
---

_Per la trasformazione digitale del Paese è fondamentale il contributo di ciascuna Amministrazione._

<!-- MORE -->

Affinché vengano compiuti i passi necessari per aumentare i servizi pubblici digitali come previsto dal decreto “Semplificazione e innovazione digitale” le Ministre per l’Innovazione tecnologica e la digitalizzazione Paola Pisano e per la Pubblica amministrazione Fabiana Dadone hanno scritto una lettera indirizzata alle Amministrazioni centrali e locali dello Stato. 

Nel messaggio le Ministre hanno ricordato che le Amministrazioni sono tenute entro il 28 febbraio 2021 a fornire i propri servizi online esclusivamente attraverso il Sistema pubblico di identità digitale (Spid), la Carta d'identità elettronica (Cie) e la Carta nazionale dei servizi (Cns). Le credenziali di identificazione rilasciate precedentemente possono essere utilizzate fino alla loro scadenza naturale e comunque non oltre il 30 settembre 2021. Entro lo stesso termine le Amministrazioni dovranno utilizzare la  piattaforma PagoPa per ricevere pagamenti  e avviare i progetti volti a rendere disponibili i propri servizi sull’applicazione ‘IO’.

Questa app diventerà l’unico canale di accesso via cellulare ai servizi della Pubblica Amministrazione. 

La trasformazione digitale, spiegano nella lettera le Ministre Pisano e Dadone, determinerà molti vantaggi. Le Amministrazioni potranno ridurre costi e semplificare  proprie attività, i cittadini e le imprese che potranno usufruire di servizi in modo più semplice, veloce e sicuro.

Per la trasformazione digitale del Paese sottolinea la lettera è “fondamentale il contributo di ciascuna Amministrazione”.

[Sul sito del Dipartimento per la trasformazione](https://innovazione.gov.it/it/linee-guida-decreto-semplificazione/){:target="_blank" rel="noopener noreferrer"} digitale è disponibile il materiale informativo.

Per sostenere la trasformazione digitale dei Comuni, che sono gli Enti che erogano il maggior numero di servizi a cittadini e imprese, sono a disposizione 60 milioni di euro complessivi. La cifra comprende le risorse dell’Avviso pubblico del Dipartimento della Funzione pubblica del 20 maggio scorso e quelle del Fondo per l’innovazione tecnologica e la digitalizzazione.

Leggi [il testo della lettera]({{ site.baseurl }}/assets/docs/Nota_doppia_firma_Pisano_Dadone_Piattaforme_abilitanti.pdf){:target="_blank" rel="noopener noreferrer"}.

{:.x-small.text-right}
_Fotografia di [Gilles Lambert](https://unsplash.com/@gilleslambert){:target="_blank" rel="noopener noreferrer"} su [Unsplash](https://unsplash.com/photos/pb_lF8VWaPU){:target="_blank" rel="noopener noreferrer"}_
