---
layout: post
lang: it
excerpt_separator: <!-- MORE -->
title: "Il decreto ‘Semplificazione e innovazione digitale’ è legge, le norme per guidare la trasformazione del Paese"
ref: decreto-semplificazione-innovazione-digitale-legge-trasformazione-del-paese
asset: <img class="w-100" src="/assets/images/posts/Decreto_semplificazione_innovazione_legge2.jpg" alt="Decreto semplificazione e innovazione digitale legge"/>
pinned: true
categories:
  - highlights
  - cittadini
  - pubblica amministrazione
  - imprese
---

_Nel provvedimento i nuovi strumenti per agevolare la digitalizzazione dei servizi per cittadini e imprese._

<!-- MORE -->

La digitalizzazione al servizio di cittadini e imprese, per semplificare i loro rapporti con la Pubblica amministrazione e contribuire al rilancio economico del Paese dopo la crisi generata dalla pandemia. Con la pubblicazione in [Gazzetta ufficiale](https://www.gazzettaufficiale.it/eli/id/2020/09/14/20A04921/sg){:target="_blank" rel="noopener noreferrer"} della legge di conversione, si conclude l’iter del decreto ‘Semplificazione e innovazione digitale’ che rappresenta **la base normativa per velocizzare il processo di trasformazione digitale.**   

“Abbiamo ora un insieme di norme che ci permette di accelerare lo sviluppo **migliorando la qualità della vita dei cittadini e agevolando il lavoro delle imprese** - sottolinea la Ministra dell’Innovazione tecnologica e della Digitalizzazione Paola Pisano -. Con questo provvedimento dimostriamo all’Europa che ci stiamo già muovendo nella direzione indicata dal Recovery Fund. **Ringrazio il Parlamento per l’esame approfondito che ha svolto in un clima costruttivo ”.**    

Entro il 28 febbraio 2021 le amministrazioni sono tenute ad avviare i loro processi di trasformazione digitale. **I servizi pubblici dovranno diventare quindi fruibili attraverso lo smartphone**, lo strumento più usato dagli italiani per comunicare a distanza. Fissando questa scadenza è stata prevista flessibilità per i piccoli Comuni con popolazione inferiore a 5000 abitanti, per tenere conto delle difficoltà legate all’emergenza Covid-19.    

La transizione digitale passa attraverso la cultura dell'innovazione ossia la predisposizione della pubblica amministrazione ad utilizzare nuovi approcci e nuove tecnologie offerete dal mercato per rispondere alle sfide della nostra società in campi diversi come la mobilità, la medicina e altro. Per questo la norma del decreto su **“diritto a innovare”** prevede procedure semplificate di cui beneficeranno imprese, start up e centri di ricerca per sperimentare progetti innovativi per lo sviluppo.

Per saperne di più:

- Tutte le [novità del provvedimento]({{ site.baseurl }}/assets/docs/Decreto Semplificazione e innovazione digitale - MID (1).pdf){:target="_blank" rel="noopener noreferrer"}
- Il testo della [Legge 11 settembre 2020, n.120 - Gazzetta ufficiale](https://www.gazzettaufficiale.it/eli/id/2020/09/14/20A04921/sg){:target="_blank" rel="noopener noreferrer"}. Le norme in tema di digitalizzazione e innovazione sono inserite negli articoli dal 23bis-37bis.








{:.x-small.text-right}
_Fotografia di [firmbee](https://unsplash.com/@firmbee){:target="_blank" rel="noopener noreferrer"} su [Unsplash](https://unsplash.com/photos/SpVHcbuKi6E){:target="_blank" rel="noopener noreferrer"}_
