---
layout: post
title: "L’Italia ha la sua Strategia Nazionale per le Competenze Digitali"
ref: italia-ha-sua-strategia-per-competenze-digitali
lang: it
excerpt_separator: <!-- MORE -->
asset: <img class="w-100" src="/assets/images/posts/2020-07-30-italia-ha-sua-strategia-per-competenze-digitali.jpg" alt="L’Italia ha la sua Strategia Nazionale per le Competenze Digitali"/>

categories:
  - highlights
  - cittadini
---

_Il Ministro per l’Innovazione tecnologica e la digitalizzazione ha firmato il decreto di adozione della Strategia Nazionale per le Competenze Digitali._

<!-- MORE -->

**È la prima volta che l’Italia si dota di una strategia globale per le competenze digitali**, base essenziale per l’attuazione di interventi organici, multisettoriali ed efficaci su un’area fondamentale per lo sviluppo economico e sociale del Paese. Fino ad ora la mancanza di una strategia ha limitato la messa in atto dei processi di trasformazione digitale. Le competenze digitali sono infatti una priorità strategica.  
Elaborata nell’ambito dell’iniziativa [Repubblica Digitale](https://repubblicadigitale.innovazione.gov.it/it/){:target="_blank" rel="noopener noreferrer"}, la Strategia è il risultato di un approccio collaborativo che ha messo sullo stesso tavolo Ministeri, Regioni, Province, Comuni, Università, istituti di ricerca, imprese, professionisti, Rai, associazioni e varie articolazioni del settore pubblico, oltre alle organizzazioni aderenti alla [Coalizione Nazionale](https://repubblicadigitale.innovazione.gov.it/l-italia-entra-nella-coalizione-europea-per-le-competenze-digitali/){:target="_blank" rel="noopener noreferrer"} (_più di 120, che promuovono oltre 130 iniziative_). La regia è affidata al Comitato Tecnico Guida di Repubblica Digitale, coordinato dal Dipartimento per la Trasformazione Digitale.  

**Quattro sono gli assi di intervento** della Strategia:  
* **Istruzione e Formazione Superiore** - per lo sviluppo delle competenze digitali all’interno dei cicli d’istruzione per i giovani, con il coordinamento del Ministero dell’Istruzione e del Ministero dell’Università e della Ricerca.  
* **Forza lavoro attiva** - per garantire competenze digitali adeguate sia nel settore privato che nel settore pubblico, incluse le competenze per l’e-leadership, con il coordinamento del Ministero dello Sviluppo Economico e del Ministro per la Pubblica Amministrazione.  
* **Competenze specialistiche ICT** - per potenziare la capacità del Paese di sviluppare competenze per nuovi mercati e nuove possibilità di occupazione, in gran parte legate alle tecnologie emergenti e al possesso delle competenze indispensabili per i lavori del futuro, con il coordinamento del Ministero dell’Università e Ricerca e del Ministero dello Sviluppo Economico.  
* **Cittadini** - per sviluppare le competenze digitali necessarie a esercitare i diritti di cittadinanza e la partecipazione consapevole alla vita democratica, con il coordinamento del Ministro per l’Innovazione tecnologica e la Digitalizzazione (MID).

L’obiettivo è di eliminare  il ​gap con gli altri Paesi europei, in termini generali di digitalizzazione  e rispetto ai singoli assi di intervento, e di abbattere il digital divide tra varie aree del nostro territorio nazionale.  Per raggiungere tale obiettivo  viene elaborato un Piano Operativo con le iniziative concrete, alcune già avviate, altre in corso di definizione.  

Tra le iniziative specifiche curate dal MID  per il superamento del divario digitale culturale figurano:  

* il progetto Servizio Civile Digitale, promosso con il Ministro per le politiche giovanili e lo Sport, attraverso un primo bando rivolto a 1000 volontari del Servizio Civile Universale, con lo scopo di rafforzare il ruolo dei giovani come facilitatori digitali e favorire l’inclusione digitale della popolazione;  
* una collaborazione organica con la Rai per lo sviluppo di contenuti per tutti i cittadini, anche attraverso i canali TV;  
* la realizzazione di una palestra digitale, un sito web dove i cittadini possono trovare una guida e strumenti per valutare le proprie competenze e rafforzarle.  

**Il [decreto e la Strategia nazionale]({{ site.baseurl }}/assets/docs/DTD-1277-A-ALL1.pdf){:target="_blank" rel="noopener noreferrer"} per le competenze digitali**

{:.x-small.text-right}
_Fotografia di [You X Ventures](https://unsplash.com/@youxventures){:target="_blank" rel="noopener noreferrer"} su [Unsplash](https://unsplash.com/photos/Oalh2MojUuk){:target="_blank" rel="noopener noreferrer"}_
