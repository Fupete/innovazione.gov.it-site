---
layout: post
lang: it
excerpt_separator: <!-- MORE -->
title: "Spid: disponibile una nuova modalità di attivazione con video e senza operatore"
ref: spid-nuova-modalita-accesso
asset: <img class="w-100" src="/assets/images/posts/Spid_cover_1.png" alt="Le novità su Spid"/>
pinned:
categories:
  - cittadini
  - highlights
  - imprese
  - pubblica amministrazione
---

_Più semplice, veloce e completamente online ._

<!-- MORE -->

Si chiama “audio-video” ed è un nuovo modo, sicuro e veloce, di ottenere l’identità digitale Spid (Sistema pubblico di identità Digitale) attraverso una procedura semplificata  di riconoscimento. La nuova modalità viene resa disponibile nei siti web dei gestori, man mano che la attiveranno.

Restano funzionanti le altre procedure di attivazione di Spid che sono le seguenti: di persona presso gli uffici dei gestori di identità digitale (identity provider), via webcam con operatore messo a disposizione dal provider. L’attivazione di Spid può avvenire anche con Carta d'identità elettronica (Cie) o un passaporto elettronico, identificandosi attraverso le app dei gestori scaricabili dagli store. Infine è possibile attivare Spid dai siti dei provider con Cie, Carta nazionale dei servizi o firma digitale e con l’ausilio di un lettore di smart card da collegare al computer.

Si ricorda che sono nove i gestori di identità digitale a cui poter richiedere Spid:  Aruba, In.Te.S.A., InfoCert, Lepida, Namirial, Poste Italiane, Register, Sielte, TI Trust Technologies.

Nell’ultimo anno Spid si è diffuso notevolmente, arrivando a superare oggi il numero di undici milioni di utenti contro i 4 milioni e 800 mila del settembre 2019. La Ministra per l’Innovazione Tecnologica e la Digitalizzazione Paola Pisano, il Dipartimento per la trasformazione digitale  e l’Agenzia per l’Italia Digitale (AgID) sono impegnati nella continua evoluzione di Spid per individuare soluzioni sempre più semplici e sicure di rilascio e agevolare così i cittadini che lo richiedono.

Attraverso la nuova modalità di riconoscimento online, il cittadino potrà ottenere Spid, comodamente da casa, senza l’aiuto di un operatore e con pochi passaggi. Per richiederlo dovrà:

1. registrarsi sul sito del gestore di identità prescelto, che ha attiva la nuova modalità, avendo a portata di mano indirizzo e-mail e numero di cellulare personali;

2. realizzare con il proprio telefono o computer un video in cui mostra il suo documento di  riconoscimento italiano (carta d’identità, carta d’identità elettronica, patente o passaporto) e la tessera sanitaria o, 
in alternativa, il tesserino del codice fiscale. Come misura di tutela contro il furto di identità, durante il video il cittadino dovrà leggere un codice ricevuto via sms o tramite una delle app dei gestori di identità, che avrà provveduto ad installare sul proprio cellulare;

3. effettuare un bonifico da un conto corrente italiano a lui intestato (o cointestato), indicando nella causale un codice specifico che avrà ricevuto dal gestore di identità.

Il bonifico è un ulteriore elemento di verifica dell’identità. Alcuni gestori hanno già scelto di chiedere una somma simbolica, anche di pochi centesimi di euro, da devolvere poi in beneficenza. Altri potranno decidere di adottare scelte commerciali.

L’operatore verificherà nel giro di pochi giorni le informazioni ricevute dal cittadino ai fini di controlli  di sicurezza e antifrode, quindi rilascerà l’identità digitale. 

Tutte le procedure di attivazione sono reperibili sul sito [Spid](https://www.spid.gov.it/){:target="_blank" rel="noopener noreferrer"}: esistono modalità gratuite o a pagamento che è bene conoscere prima di scegliere il gestore. 

Questa nuova modalità ha ricevuto nei giorni scorsi il parere favorevole del Garante per la protezione dei dati personali e successivamente è stata adottata da AgID, ente vigilato dalla Ministra per l’Innovazione Tecnologica e la Digitalizzazione.

Tra le misure a garanzia della sicurezza e della tutela della privacy, concordate con il Garante, sono previsti controlli a campione sulle richieste, con doppia verifica da parte degli operatori, e il monitoraggio costante delle richieste respinte per motivi legati a tentativi fraudolenti. 

**Approfondimenti**

- La determina AgID 426/2020 - [Procedure per il rilascio dell’identità digitale Spid](https://www.agid.gov.it/sites/default/files/repository_files/426_dt_dg_n._426_-_1_ott_2020_-_determinazione_avbonifico.pdf){:target="_blank" rel="noopener noreferrer"}
- I dettagli sulle modalità di rilascio - [Allegato tecnico alla determina AgID](https://www.agid.gov.it/sites/default/files/repository_files/allegato-determinazione_avbonifico_v.1.0.pdf){:target="_blank" rel="noopener noreferrer"}
- Il [parere](https://www.garanteprivacy.it/web/guest/home/docweb/-/docweb-display/docweb/9461061){:target="_blank" rel="noopener noreferrer"} del Garante per la protezione dei dati personali 
