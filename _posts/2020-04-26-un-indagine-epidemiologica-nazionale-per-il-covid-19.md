---
layout: post
title: "Un’indagine epidemiologica nazionale per il Covid-19"
ref: indagine-epidemiologica-nazionale-covid-19
lang: it
excerpt_separator: <!-- MORE -->
asset: <img class="w-100" src="/assets/images/posts/indagine.jpg" alt="Indagine epidemiologica"/>
categories:
  - highlights
  - cittadini
---

_L’indagine ha lo scopo di raccogliere informazioni utili per stimare il numero di possibili infezioni da COVID-19 nella popolazione generale e determinare le possibili condizioni associate._

<!-- MORE -->

Il **Dipartimento per la Trasformazione Digitale** e la [task force italiana per l’utilizzo dei dati contro l’emergenza Covid-19](https://innovazione.gov.it/nasce-la-task-force-italiana-per-l-utilizzo-dei-dati-contro-l-emergenza-covid-19/) supportano l’unità di Epidemiologia dell'Istituto di Tecnologie Biomediche del Consiglio Nazionale delle Ricerche (CNR) che sta conducendo un'indagine epidemiologica nazionale sull'infezione da COVID-19 (EPICOVID-19) in collaborazione con il Dipartimento di Scienze Biomediche e Cliniche dell'Ospedale Sacco, Università degli Studi di Milano, diretto dal Prof. Massimo Galli, l'Istituto di Neuroscienze e l'Istituto di Fisiologia Clinica del CNR, e con le società scientifiche SIGG e SIMIT. 
 
L’indagine ha lo scopo di raccogliere informazioni utili per stimare il numero di possibili infezioni da COVID-19 nella popolazione generale e determinare le possibili condizioni associate. Lo studio ha ricevuto l’approvazione del Comitato Etico dell’INMI Lazzaro Spallanzani IRCCS quale comitato etico unico nazionale ai sensi dell’art. 40 del decreto legge 08/04/2020 n. 23. I risultati ottenuti da questa ricerca potranno fornire un contributo immediato per la definizione di programmi di sorveglianza e intervento da parte delle autorità sanitarie. 
 
“La task force stessa è nata sulla convinzione che l’innovazione tecnologica e la digitalizzazione possono dare un contributo significativo attraverso la raccolta e l’analisi di dati per l’adozione di tutte le misure necessarie a fronteggiare la crisi in atto e questo questionario è importante per contribuire alla lotta contro questo virus” è il commento del Ministro per l’Innovazione Tecnologica e la Digitalizzazione Paola Pisano
 
La compilazione del questionario richiede soltanto pochi minuti e [può essere fatta direttamente online a questo link](https://ec.europa.eu/eusurvey/runner/EPICOVID19_CNR?language=it).


{:.x-small.text-right}
_Fotografia di [Kaitlyn Baker](https://unsplash.com/@kaitlynbaker?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/photos/vZJdYl5JVXY){:target="_blank" rel="noopener noreferrer"}_
