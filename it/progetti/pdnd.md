---
title: PDND
title_full: Piattaforma Digitale Nazionale Dati
description: Il progetto per sviluppare l'app dei servizi pubblici
lang: it
layout: page-project
dashboard_daily: true
ref: pdnd
logo: pdnd.png
child_of_ref: progetti
no_site_toc: true
order: 10
project_url: 
categories:
 - pubblica amministrazione
 - cittadini
---


{:.mt-5.max-w-40}
## In breve

{:.max-w-40}
I dati pubblici sono un bene comune e una risorsa del Paese, che va resa disponibile per produrre valore. Sulla base di questa considerazioni nasce il progetto  della Piattaforma Digitale Nazionale Dati (PDND): un’interfaccia unica, all’interno della quale singole amministrazioni possono comunicare e condividere dati e API in maniera libera e aperta, permettendo la nascita di servizi e data application nuovi e prima impensabili realizzati sui bisogni del cittadino. Ovviamente nel massimo rispetto delle norme di privacy e nella piena sicurezza tecnologica.

{:.mt-5.max-w-40}
## Vantaggi per la Pubblica Amministrazione e i cittadini

{:.max-w-40}
La Piattaforma Digitale Nazionale Dati ha l’obiettivo di migliorare e semplificare l’interoperabilità e lo scambio dei dati pubblici tra Pubbliche Amministrazioni, standardizzare e promuovere la diffusione degli Open Data, ottimizzare i processi di analisi dati e generazione di sapere. L’idea è quella di aprire il mondo della Pubblica Amministrazione ai benefici offerti dalle moderne piattaforme per la gestione e l’analisi dei Big Data. Grazie alle tecnologie Big Data sarà possibile operare lungo tre direttrici principali:

{:.max-w-40}
* Amplificare sensibilmente il valore del patrimonio informativo della Pubblica Amministrazione mediante la predisposizione e l’uso di strumenti di analisi finalizzati a sintetizzare conoscenza per i decision makers, e diffusione di informazioni verso cittadini e imprese.
* Ottimizzare lo scambio dei dati tra le Pubbliche Amministrazioni e la diffusione degli Open Data, minimizzando i costi transattivi per l’accesso e l’utilizzo dei dati.
* Favorire l’analisi e la gestione dei dati da parte di team di data scientist in seno alle Pubbliche Amministrazioni, al fine di migliorare la conoscenza dei fenomeni descritti dai dati e sviluppare applicazioni “intelligenti”, nonché condurre iniziative utili a promuovere attività di ricerca scientifica su tematiche applicative di interesse per la Pubblica Amministrazione.

{:.mt-5.max-w-40}
## Il ruolo del Dipartimento

{:.max-w-40}
Il [Codice Amministrazione Digitale (CAD)](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/){:target="_blank" rel="noopener noreferrer"} recepisce  all’art. 50-ter.la Piattaforma Digitale Nazionale Dati (PDND), precedentemente introdotta nel [Piano Triennale per l’Informatica 2017-2019](https://docs.italia.it/italia/piano-triennale-ict/pianotriennale-ict-doc/it/2017-2019/){:target="_blank" rel="noopener noreferrer"}. Dal 2017 il [Team per le Trasformazione Digitale](https://teamdigitale.governo.it/){:target="_blank" rel="noopener noreferrer"} ha lavorato per sviluppare la piattaforma e definire la governance finale del progetto. Dal 2019, con la norma che ha istituito la società PagoPA Spa (Decreto Legge “Semplificazioni” [n. 135 del 14 dicembre del 2018](https://www.gazzettaufficiale.it/eli/id/2018/12/14/18G00163/sg){:target="_blank" rel="noopener noreferrer"}, convertito in legge il 12 gennaio 2019) affida alla nuova società lo sviluppo e la diffusione della PDND.  
Il Dipartimento svolge una funzione di vigilanza sugli obiettivi strategici della società PagoPA, per conto del Presidente del Consiglio dei ministri a cui la [legge istitutiva](https://www.gazzettaufficiale.it/eli/id/2018/12/14/18G00163/sg){:target="_blank" rel="noopener noreferrer"} della società affida questo compito, insieme alle funzioni di indirizzo, coordinamento e supporto tecnico. 
